1) Poker królewski (Royal flush) - Poker złożony z kart od asa do dziesiątki.

2) Poker (Straight flush) - Strit w kolorze. Gdy kilku graczy ma podany układ, 
wygrywa gracz z wyższą wysoką kartą.

3) Kareta  (Four of a kind) - Cztery karty o tej samej wartości. Gdy kilku graczy 
ma podany układ, wygrywa gracz z mocniejszymi kartami, z których złożył układ. 
Gdy nadal nie można wyłonić zwycięzcy, decyduje wysoka karta.

4) Ful (Full house) - Układ składający się z trójki i pary. Gdy kilku graczy ma 
podany układ, wygrywa gracz z silniejszą trójką. Gdy kilku graczy ma taką samą trójkę, 
wygrywa gracz z silniejszą parą.

5) Kolor (Flush) - 	Pięć kart w tym samym kolorze, nienastępujących po sobie. Gdy kilku 
graczy ma podany układ, wygrywa układ z lepszą wysoką kartą.

6) Strit (Straight) - Pięć kart następujących po sobie, przy czym co najmniej jedna musi 
być w innym kolorze. As może być zarówno najwyższą kartą (strit A-K-D-W-10), jak i najniższą 
(strit A-2-3-4-5), jednak zakazane jest tworzenie stritów, w których as ma podwójną rolę 
(np. K-A-2-3-4) – taki układ jest wtedy wysoką kartą. Wygrywa układ z silniejszą wysoką kartą.

7) Trójka (Three of a kind) - 	Trzy karty tej samej wartości. Gdy kilku graczy ma podany 
układ, wygrywa gracz z mocniejszą wartością kart, z których ułożył trójkę. Gdy nadal nie 
można wyłonić zwycięzcy, decyduje wysoka karta.

8) Dwie pary (Two pair) - Układ składający się z dwóch różnych par. Gdy kilku graczy ma 
podany układ, wygrywa gracz z mocniejszą starszą parą. Gdy starsze pary są takie same, 
o wygranej decyduje młodsza para. Gdy nadal nie można wyłonić zwycięzcy, decyduje wysoka 
karta.

9) Para (One pair) - Dwie karty o takiej samej wartości. Gdy kilku graczy ma podany układ,
 wygrywa układ z silniejszą parą. Gdy pary są takie same, o wygranej decyduje wysoka karta.

10) Wysoka karta (High card) - 	Każdy układ kart, który nie kwalifikuje się do powyższych 
układów. Gdy kilku graczy ma podany układ, wygrywa układ z najwyższą kolejną kartą.

